[596] Neckereien.
(Schnaderhüpfeln.) (Mit Illustration S. 593.)

Und verliebt bist halt do’, 
Da derfst sagen, was d’ magst, 
Und dös wiss’ma voneh[1] 
Wennst aa gar nix mehr sagst!

Mir san alte Jager, 
Die g’spüren’s im Wind; 
Und die birschen all’s auf[2]
Und drum b’stehs uns nur g’schwind!

War’n aar’ amal[3] jung, 
Und drum kenn’ ma den Handel;
Schaug’ nur nit so wega[4]
Und mach’ koa so Pfandel[5]

Schaug lieber aufs Pfandel[6]
Am Feuer da drent[7];
Wenn der Schmarrn für Dein Schatz woar, 
Woar’ er nit so verbrennt!

Ja mei’, dös Verbrenna, 
Dos geht halt a so! 
Mir san alte Jäger – 
Und verliebt bist halt do’!


 Karl Stieler.


1. ↑ Das wissen wir zuvor.
2. ↑ entdecken.
3. ↑ auch einmal.
4. ↑ weg.
5. ↑ mach’ kein so böses Gesicht.
6. ↑ Pfanne.
7. ↑ da drüben.