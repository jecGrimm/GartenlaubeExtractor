[596] 
 In’t Vörbigahn.
 (Zu dem Bilde S. 589)

Blue Heben[1], blue See;
Bülgen[2] witt, as niegen[3] Snee.
Gau[4] in’t Boot to goode Stünn[5],
In’t Vörbigahn schient de Sünn!


5Süh’, wer steiht doar in de Sand,
Neeg[6] jüst bi de Waterkant?
As dat Gras weiht Rock und Hoar;
Dunner, steiht mien Trina doar?

Söben Johr bün ick ehr good

10Blot to friegen[7] fehl’ de Mood[8];
Wenn ick mi dat rech’ bewenn,
Bring ick mal uns’ Saak to Enn!

„Dag ook, Trina!“ „Dag ook, Klaas!“
Na, hüt makt dat Seilen[9] Spaas?“

15„Ja – – – un, wat ick seggen wull, –
Deern, wat löppt de Tied doch dull!“

Trina wiest de Tän[10] un lacht.
„Wull, mien Klaas un du geihst sacht’.“
„Ja – – un wi kriegt griese[11] Hoar;

20Kumm, wi makt den Putt hüt kloar[12]!“

Blue Heben, blue See;
Bülgen witt, as niegen Snee.
In’t Vörbigahn kümmt de Mood
Un wat lang woart, dat ward good.
 Johannes Wilda.



1. ↑ Himmel.
2. ↑ Wolken.
3. ↑ neu.
4. ↑ rasch.
5. ↑ Stunde.
6. ↑ nahe.
7. ↑ heiraten.
8. ↑ Mut.
9. ↑ Segeln.
10. ↑ Zähne.
11. ↑ graue.
12. ↑ Den Tag klar machen = eine Sache fest abmachen.