[761] 
Die Traudel am Bach.
(Oberbayerisch.)

Am Bach bei der Stauden,
Da sitzt’s alle Täg,
Die Traudel, und zählt
Die Stoan auf’m Weg.

Die Stoan auf’m Weg
Und die Well’n drunt im Bach;
Sie zählt und sie zählt;
Zählt dengerscht nie nach.

Denn ihre Gedanken
San allweil viel z’weit
Und sie hat halt zum Denken
Betrübsam viel Zeit.

Sie denkt halt an Hies,
Ob er gar nimmer kimmt;
Ob er drin in der Stadt
An anderne stimmt.

So zählt’s und so denkt’s,
Und denkt nie nix aus;
Und’s Bachl im Wald
Rinnt allweil abaus!
  M. Haushofer.