[376] Der Holzknecht.

Aber heunt is a Tag
Und da schaugst Dir nit gnua;
Wier i ’naus bin in Wald
Um a Drei in der Fruah!


5Die Sunna und d’ Vögei’n –
Dös glanzt und dös schreit;
Ja mei’, in der Fruah
Hat der Tag halt a Freud.

Und werd’s nachher Zwölfe,

10Kimmt’s Weibei daher;
Und bringt mir mein Buabn –
Ja, was willst denn no’(ch) mehr?

„Jetzt krieg’n ma a Suppen,
Du Fretter[1], Du kloaner!

15Gel’, d’ Holzknecht’, die g’falln Dir
Werst aar amal[2] oaner!“

Müd werd ma wohl ofl[3] –
Aber na moan’ i schier,
Wenn i Enk wieder siech’:[4]

20Daß i gar nix mehr g’spür!

 Karl Stieler.





1. ↑ unbeholfener kleiner Mensch
2. ↑ wirst auch einmal
3. ↑ bei dieser Arbeit
4. ↑ wenn ich Euch wieder sehe